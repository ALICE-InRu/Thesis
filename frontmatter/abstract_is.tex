Til eru margar aðferðir við að búa til ákvarðanareglur fyrir áætlanagerð. 
Undanfarið hefur áherslan í fræðunum verið á beina leit (t.d. gentíska bestun) 
eða gagnaþjálfun, en ein aðferð við það síðarnefnda er stýrður lærdómur.
Í ritgerðinni verður sú aðferð skoðuð nánar og sett fram líkan kallað 
\emph{Lærdómur ítrekunarreiknirita og samtakagreining algríma} (LÍSA) um 
hvernig megi framkvæma þessa greiningu á skilvirkan máta. 

Látum þjálfunargögnin vera 
\mbox{$\{\vphi(\vec{x}_i(k)),y_i(k)\}_{k=1}^K\in\mathcal{D}$} og ritgerðin mun 
sýna
\begin{enumerate*}[itemjoin*={{; einnig }}]
    \item úrtök $\vphi(\vec{x}_i)$ þurfa að vera í samræmi við gagnadreifinguna
    $\mathcal{D}$ sem verður unnin úr henni. Þetta er gert með því að uppfæra 
    lærða líkanið með virku námsferli byggðu á eftirlíkingum
    \item $y_i$ er merkt með því að nota endurgjöf sérfræðings (gert með bestun)
    \item gögnin þurfa að vera í jafnvægi, þar sem gagnasettið er í ójafnvægi 
    með tilliti til skrefs $k$
    \item til að betrumbæta lýsingu á núverandi stöðu $\vphi$, er hægt að 
    nota útspilun fyrir næstu 
    $(K-k)$ skref, það er að endalokum ákvarðanaferilsins. Þá má túlka 
    lærða líkanið sem fyrirframákveðna útspilunarreglu
\end{enumerate*}

Þegar sérfræðingur er spurður, verður til mikið af gagnlegum upplýsingum sem 
hægt er að nýta til að læra ný líkön. Til að mynda er hægt að komast að því 
hvenær í ákvarðana\-ferlinu er líklegast að mistök eigi sér stað. Yfirleitt 
gefa háar líkur á því að besta ákvörðun sé tekin (eða þjálfunarnákvæmni) til 
kynna góða lokaframmistöðu, þ.e. í þessu samhengi að lágmarka heildartíma fyrir 
allt ákvarðanaferlið. 
Þar sem afleiðingar rangra ákvarðana eru ekki alltaf þekktar, 
þá er betra að uppfæra matið með tilliti til ákvarðanatökunnar sjálfrar.

Með þessari greiningu er einfaldara að búa til sérhæfðar ákvarðanareglur fyrir 
hverja nýja notkun. Í ritgerðinni verða skoðaðar nokkrar mismunandi tegundir af 
verkniðurröðun á vélar. 
Þar að auki verður vélnámið byggt á ákjósanlegri bestun, þar sem gerður er 
greinar\-munur á því hvaða stöður eru betri kostur en aðrar. Ákjósanlegri 
bestun væri þó hægt að skipta út fyrir aðrar námsaðferðir, hægt væri að bæta 
við fleiri skorðum á verkefnið eða beita sömu námsaðferð á aðra tegund af 
verkefnum af svipuðum toga. 

